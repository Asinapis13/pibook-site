Στην Commodore λοιπόν ο σχεδιασμός για το μέλλον ήταν σαφής. Χρειάζονταν ένα σύστημα που θα είχε τις δυνατότητες της Amiga 1000 παράλληλα όμως θα είχε σημαντικά μειωμένη τιμή.

{% include figure image_path="/images/Amiga500.jpg" caption="Figure 1: Amiga 500 με έγχρωμη οθόνη Commodore 1084S και δεύτερο εξωτερικό floppy drive Commodore Amiga 1010 στα αριστερά της. " id="fig:Amiga-500" %}

Τον Ιανουάριο του 1987 στη CES έγινε η αποκάλυψη δύο νέων συστημάτων, της Amiga 2000 που ήταν μια ακόμα προσθήκη με περισσότερες δυνατότητες επέκτασης στη γκάμα μετά την Amiga 1000, αλλά και της Amiga 500 ενός συστήματος που είχε όλη τη δύναμη των μεγαλύτερων αδερφών της, αλλά με σημαντικά μειωμένη τιμή.

Η Amiga 500[^1] ερχόταν βασισμένη στον Motorola 68000, ενσωμάτωνε μνήμη RAM 512KB, ένα floppy drive για δισκέτες 3,5 ιντσών με χωρητικότητα 880KB, κύκλωμα ήχου 4 καναλιών, κύκλωμα γραφικών που επιτρέπει στις χαμηλές αναλύσεις εμφάνιση 32 χρήματων από μια παλέτα 4096 χρωμάτων και έως 4096 ταυτόχρονα χρώματα στο HAM mode. 

Η τιμή διάθεσης που ανακοινώθηκε ήταν τα 699 δολάρια ΗΠΑ – περίπου 1600 δολάρια ΗΠΑ σήμερα. Η Amiga 500 ήταν το σωστό μηχάνημα, στη σωστή τιμή, την κατάλληλη χρονική στιγμή και έτσι έγινε σχεδόν αμέσως τεράστια εμπορική επιτυχία. 

[^1]: fig:Amiga-500
