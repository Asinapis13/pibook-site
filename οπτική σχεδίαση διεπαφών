### Οπτική σχεδίαση διεπαφών

Ένα από τα πιο βασικά χαρακτηριστικά τα οποία συμμετέχουν στον αποτελεσματικό και ποιοτικό σχεδιασμό μίας διεπαφής,  είναι αυτά που σχετίζονται  με το χρώμα και με τον τρόπο με τον οποίο 
σχεδιάζονται τα μηνύματα λαθών. Ως βασικό συστατικό στην σχεδίαση της οθόνης μίας διεπαφής, το χρώμααπαιτείται να χρησιμοποιείται ορθά, σύμφωνα με την μορφή της επικοινωνίας που θέλει να 
επιτύχει μία διεπαφή, και τον καθορισμό των βασικών σημείων που θέλει να τονίσει. Όταν χρησιμοποιείται ένα χρώμα, θα πρέπει να λαμβάνονται υπόψη οι βασικές διαφορές του με τα υπόλοιπα 
χρώματα σε ότι αφορά την αίσθηση που  προκαλεί στον χρήστη, στις υποσυνείδητες πληροφορίες που λαμβάνει ο χρήστης βλέποντας ένα χρώμα, καθώς επίσης και σε λοιπές αρχές που ορίζει η 
ψυχολογία των χρωμάτων. Τα χρώματα μπορούν είτε να ελκύουν τους χρήστες, είτε να τους απωθήσουν από κάποια ενέργεια. Η χρήση του χρώματος βασίζεται σε τρεις συγκεκριμένους πυλώνες: στην 
αναγνώριση, στην αντίθεση και στην επικέντρωση. Η διπλή ιδιότητα του χρώματος της έλξης και της απώθησης είναι σε όλους γνωστή. Τα φωτεινά ζωηρά χρώματα και  τα χρώματα που κάνουν αντίθεση 
με οτιδήποτε άλλο, τραβούν την προσοχή. 
Κατά την διαδικασία επιλογής των χρωμάτων που θα χρησιμοποιηθούν σε κάποια εφαρμογή, θα πρέπει να ληφθεί υπόψη η επιθυμητή αντίθεση των χρωμάτων ανάμεσα σε παρασκήνιο και προσκήνιο, ώστε να
προκαλείται η διαφορετικότητα στο μάτι του χρήστη. Στην παρακάτω εικόνα μπορούμε να δούμε ένα παράδειγμα αποτελσματικού συνδυασμού χρωμάτων (effective) και ενός λιγότερου αποτελεσματικού 
(not as effective)
